---
title: "O mně"
date: 2023-06-29T13:29:29+02:00
description: "Abyste se cítili lépe"
descriptionRight: 10
image: "/Úvodní.webp"
imagePosition: 20
footerImage: "/Patička-o-mně.webp"
menu:
  main:
    weight: 5
---

# AŠTANGA JÓGA

Aštanga jóga je ucelený systém fyzického cvičení, dechových, koncentračních a relaxačních technik. Její pravidelné praktikování protáhne, posílí a uvolní, celkově probudí a ozdraví Vaše tělo, odkryje nový kus Vašeho já.

Lekce jsou dynamické, propojují dech a pohyb (vinyasa). Stálost sestavy dovoluje jóginovi zautomatizovat pozice (ásany) i přechody mezi nimi. V průběhu cvičení se tak mysl může více soustředit na dech (udžají), energetické zámky (bandhy) a směr pohledu očí (drišti). Tím dochází k hlubokému zvnitřnění. Cvičení se postupně stává meditací v pohybu, prohlubuje vnímání při lekci i v běžném životě, vede k sebepoznání.

Budete-li praktikovat často a pravidelně, jóga Vás změní. Umožní Vám se uvolnit. Z lekce budete odcházet radostní, plní síly a energie, která Vám vydrží do druhého dne i déle.

# ABSOLVOVANÉ KURZY, STÁŽE, WORKSHOPY

Jógu jsem začala praktikovat v roce 2005. Tehdy mi pomohla od bolesti zad při sezení v kanceláři. Má zásluhu na mé osobní proměně, je mi velikou inspirací, cestou k sebepoznání, k vyšší autentičnosti bytí, přístavem klidu a míru. Stále mne překvapuje něčím novým, co může nabídnout, je nekonečná jako vesmír...

Učím od roku 2013 na základě absolvování dvou MŠMT akreditovaných kurzů - Instruktor Power Yogy a Instruktor Aštanga jógy (2x200 hodin)
a dále dvou Ashtanga yoga Teacher trainings - Primary series (David Swenson, 40 hodin) a Intermediate series (Laruga Glacer, 40 hodin).

Moji nejvýznamnější učitelé jsou Václav Krejčík (2005-2010, Power yoga, [Energy studio, Praha](http://www.energystudio.cz/)), Láďa Pokorný (2010-doposud, Aštanga jóga, [Ánanda Ashtanga Yoga Shala, Praha](http://www.anandashala.cz/)), má samostatná praxe, mí jógoví žáci a sám život.

Při svých hodinách čerpám i z lekcí a víkendových workshopů dalších (aštangových) učitelů, které jsem navštívila/navštěvuji: Monika Žítková (ČR), Katarína Mikulandová (ČR), Dalibor Štědronský (ČR), David Vendetti (USA), Yogi Kamal Singh (Rishikesh, Indie), Boris Gueorguiev (Rakousko), Bobbi Rae Misiti (USA), Kathy Cooper (USA), Manju Pattabhi Jois (Indie, USA), Petra Vonšovská (ČR), Pavel Porada (ČR), Jaro Pávek (SR), Ajay Kumar (Mysore, Indie), Arnaud Kancel (FR), David Swenson (USA), Laruga Glacer (Švédsko), Kino MacGregor (USA), Mark Robberds (Australie), Ty Landrum (USA).

V tom, co předávám, mne ovlivnily i sebepoznávací transformační pobyty: Cesta tančícího srdce (2020-2022, Guy Barrington, Zdeněk Vencl ad.), Plavání s delfíny (2023-2025, Sataya Reef; Nader Gaber, Fatima Jalout), Posvátná cesta po čakrách Egypta s plavbou po Nilu (2023, Míla Aine Hlávková, Ashraf El Masry), Awakening divine feminine (Komala de Amorim 2024-2025), Hledání bodu G (Andrew Barnes, Martina Anjali Výborná - 2024).

Děkuji svému muži a nejbližší rodině za podporu a shovívavost, děkuji, že mohu s radostí, vděčností a pokorou sdílet dary (nejen) jógy dál.
